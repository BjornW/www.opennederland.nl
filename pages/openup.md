---
layout: default
title: OpenUp!
permalink: /openup/
---
**Ontdek de kracht van openheid bij OpenUp!**

OpenUp! bijeenkomsten zijn voor iedereen die gepassioneerd is over open initiatieven: van open source software en hardware tot open data, open onderwijs, en meer. Wij moedigen jou aan om een uitdaging voor te leggen, te reageren op die van anderen en zo elkaar samen een stapje vooruit te helpen.

### Wat kun je verwachten?

Korte presentaties aan elkaar over waar we aan werken! Dit blijken altijd boeiende presentaties te zijn over actuele "open" uitdagingen, gevolgd door interactieve discussies vanuit verschillende invalshoeken. Vooral dit aspect werd door deelnemers van de eerste OpenUp! edities als waardevol ervaren, omdat we als professionals soms vergeten zijn buiten onze eigen bubbel om hulp te vragen. Dit is jouw kans!

Je hoeft natuurlijk niet op elke presentatie / uitdaging te reageren, maar heb je een idee, oplossing of misschien een nuttig contact, deel het.

We streven ernaar om een omgeving te creÃ«ren waarin je makkelijk, veilig en laagdrempelig kunt netwerken met gelijkgestemden. Wij doen ons best om iedereen die wil bijdragen voldoende aan het woord te laten.

**Laat je inspireren door de veelzijdigheid van open initiatieven en draag bij aan een wereld die kennis en hulpmiddelen vrij toegankelijk maakt. Jouw aanwezigheid maakt het verschil.**

### Wanneer is de volgende OpenUp!?

Deze datum wordt binnenkort bekend gemaakt. Houd onze [Meetup](https://www.meetup.com/utrecht-open-nederland-meetup-group/) of deze website in de gaten voor updates.

Je kunt je ook inschrijven voor de nieuwsbrief. Zo blijf je op de hoogte van alle Open Nederland activiteiten.