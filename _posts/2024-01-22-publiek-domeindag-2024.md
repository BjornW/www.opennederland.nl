---
layout: default
title:  "Publiek Domeindag 2024"
tags: ["Open GLAM"]
description: "Afgelopen 12 januari vierde we weer onze jaarlijkse publiek domeindag. Ondanks het treurige weer buiten, was het binnen bij onze gastheer Beeld & Geluid een hartelijk weerzien van leden van Open Nederland, materiedeskundigen en collega’s uit de sector."
---
Afgelopen 12 januari vierde we weer onze jaarlijkse publiek domeindag. Ondanks het treurige weer buiten, was het binnen bij onze gastheer [Beeld & Geluid](https://www.beeldengeluid.nl/) een hartelijk weerzien van leden van Open Nederland, materiedeskundigen en collega’s uit de sector. Binnenkort zullen opnames van de vele bijeenkomsten op ons YouTube kanaal gedeeld worden. [Op Flickr vind je foto’s van het evenement.](https://www.flickr.com/photos/ter-burg/albums/72177720314117088/)

“We Doen Het Voor De Jeugd” – Eppo van Nispen tot Sevenaer

De opening door directeur Eppo van Nispen tot Sevenaer zette onmiddellijk een duistere, uitdagende toon met de trailer van de horrorfilm Mickey Mouse Trap. Natuurlijk vanwege het vreugdevolle feit dat we dit jaar Steamboat Willie in het publieke domein mochten verwelkomen.

In Nederland hebben we onze eigen ‘Steamboat Willie’, namelijk Flipje uit Tiel, van de jamfabriek. Ook hier geldt dat de eerste tekeningen van Flipje nu vrij hergebruikt mogen worden. Flipje, net als Mickey Mouse heeft een interessante, veelkleurige geschiedenis. Nu deze eerste afbeeldingen van Flipje in het publiek domein gevallen zijn, mogen ze breed gebruikt worden zonder dat daarvoor toestemming nodig is.

<a data-flickr-embed="true" href="https://www.flickr.com/photos/ter-burg/53468093483/in/album-72177720314117088/" title="Cindy Zalm (Worldmuseum) bij Publiek Domeindag 2024"><img src="https://live.staticflickr.com/65535/53468093483_d89a0fe4cc_6k.jpg" alt="Cindy Zalm (Worldmuseum) bij Publiek Domeindag 2024"/></a><script async src="//embedr.flickr.com/assets/client-code.js" charset="utf-8"></script>

Foto: [Sebastiaan Ter Burg](https://www.flickr.com/photos/ter-burg/53468093483/in/album-72177720314117088/) / [CC BY 2.0](https://creativecommons.org/licenses/by/2.0/deed.en)

De ochtend vervolgde met verschillende inhoudelijke presentaties, waaronder over fotografe [Emmy Andriesse](https://nl.wikipedia.org/wiki/Emmy_Andriesse), en discussies over gevoeligheden rond collecties in het publieke domein zoals ethische en juridische vraagstukken, fair & care principes en het [local contexts](https://localcontexts.org/) initiatief. Soms bevestigden ze de thema’s waar onze achterban dagelijks mee te maken heeft, ook werd de zaal uitgedaagd om op een andere manier te denken over deze vraagstukken. 

Een interessante presentatie was bijvoorbeeld die van Pablo Nuñez Palma, die de zaal de vraag stelde of je al het beeldmateriaal moest bewaren, of dat je met een goed ingestelde GPT, als je een goede beschrijving van een werk hebt, op dat moment beeldmateriaal kunt laten (her)creëren. Een intrigerende gedachtegang.

Tegelijkertijd vonden er twee workshops plaats die het gebruik van publiek domein materiaal uitlichte. In de Let’s start GIFfing! workshop gingen deelnemers met kleurpotloden, een schaar en lijm aan de slag om zelf remixen te maken van publiek domein materiaal. In de WikiCommons workshop werd daarentegen wel digitaal gewerkt. Hier konden deelnemers aan de slag met het plaatsen van gedigitaliseerd publiek domein materiaal op Wikimedia Commons. 

In de middag had publiek domeindag biografische lezingen over cartoonist [Albert Hahn Jr.](https://nl.wikipedia.org/wiki/Albert_Hahn_jr.), dichter [Martinus Nijhoff](https://nl.wikipedia.org/wiki/Martinus_Nijhoff), filmmaker [Mannus Franken](https://nl.wikipedia.org/wiki/Mannus_Franken), en kunstenaar [Jan Moenis](https://www.markermuseum.nl/?page_id=369). 

Het inhoudelijke deel van de daag sloot af met een discussie over het monetariseren van het publieke domein, het vraagstuk of erfgoedinstellingen hun publieke domein collecties beschikbaar moeten maken / houden van AI training en uitdagingen rondom het archiveren van internet.

De dag werd afgesloten met een optreden van Woody Grooves “Waarom is nog niet alles gratis”:

<iframe width="560" height="315" src="https://www.youtube.com/embed/eltAqJO2K0s?si=AL0w5q0nhDWB72uz" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Al met al een prachtige dag en wij bedanken onze partners Beeld & Geluid, de Koninklijke Bibliotheek, Netwerk Digitaal Erfgoed en Wikimedia Nederland.